„26—

Satiram quintam tum Massonus doctissima commentatione, cum
Kirchnerus potissimum anno 717. exaratam esse firmis comproba-
vit argumentis. Suo enim jure iter hac satira descriptum ad foe-

dus anno urbis 717. inter Octavianum et Antonium Tarenti ‘

ictum refert, ubi Octaviae sedula intercessione eflectum tandem
est, ut pace reconciliata Antonius Caesari naves adversus Sex. Pom-
pejum, Caesar Antonio milites ad Parthicum bellum commodaret,
sibique invicem in quinquennium triumviratum prorogarent. Nimi-
rum legati primum Brundisium contendisse videntur, mox autem
abiisse Tarentum, ubi foedus, quod supra memoravi, ictum est.
— Jam prius quidem Antonius et Caesar Octavianus rem suam per
amicos et internuncios egerant. Tempore enim belli Perusini jam
Sextus Pompejus Campaniae littora, pluribus oppidis vastatis de-
populabatur. Quo finito Marcus Antonius triumvir ex Oriente
cum classe advenit et Brundisium occupavit, Octavianum ejusque
partes hostiliter aggressurus. Adversum novi belli periculum tota
Italia pacem flagitante tandem anno 714. urbis conditae Brundisii
per Maecenatem, Asinium Pollionem, Lucium Coccejum inter utrum-
que est composita. Sed cum Sext. Pompejus etiam tum Italiae oras
et maria finitima infestaret, populi tumultus proruperunt, quibus
triumviri coacti sunt, cum Sext. Pompejo pacem inire, quae a. 715.
Miseni facta est. Sed jam proximo anno Pompejus, foedere supe-
riore a triumviris perfide neglecto bellum instauravit. Quod bellum
cum Caesar Octavianus minus feliciter gessisset, ut consilia cum iis
conferret, ad praefinitam diem evocavit Antonium Athenis Brundi-
sium, et Lepidum. Lepidus non venit. Antonius quidem, qui Octa-
viani Caesaris sororem, feminam tum formae venustate, tum animi
virtutibus insignem superiore anno uxorem duxerat in ejusque
amorem totus effusus hiemem Athenis inter festa ludosque tran-
segerat, Brundisium cum paucis advectus est, sed sive quod Cae-
sarem non deprendit, sive bellum adversus Sextum improbans,
sive Caesaris apparatum majorem suspectum habens, sive prodigio
aliquo territus, statim in Graeciam est revectus. Sed eo in con-
ventu indicto omnino nulli legationi erat locus, si Appianum au-
ctorem sequimur, qui non per legatos agere sed ipsum Caesarem
adventare voluisse manifesto prodidit, cum eum conquestum esse de


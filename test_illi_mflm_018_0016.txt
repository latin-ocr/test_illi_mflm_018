-10-

Cum jam praeter alios viros Weichertus in praestantissimo illo
libro: Poetarum Latinorum reliquiae, Bentlejanis rationibus dubiam
fidem habuit, tum maxime Kirchnerus hanc Bentleji rationem in
quaestionibus Horatianis improbavit, et de integro quaestione insti-
tuta duos Satirarum libros non intra septem, sed intra sedecim
annorum terminos constituit. Frankius magis cum Bentlejo facit;
contra Walckenaerus ¹) in constituendo Satirarum tempore paulum
a Kirchnero differt; Teuffelus ²) Horatii Satirarum librum I. intra
a. 713. et 719„ seeundum intra a. 821. et 727. includit3 Zumptio
intra a. 714. et 724. Satirae scriptae esse videntur. Quibus senten-
tiis propositis accedamus ad singularum satirarum tempora defi-
nienda. Etenim si de singulis veri quid statuerimus, de universis
facilius verba faciemus. Discernendum autem diligenter est tempus,
quo singillatim Satirae seorsum in lucem prodierunt atque apud
vulgus innotuerunt, ab eo tempore, quo eaedem in duorum libro-
rum corpus collectae atque evulgatae sunt. De qua re accurat-issi-
me disputavit Kirchnerus ³). Nostrae igitur de Satirarum aetate, qua
aut singulae aut universae juris publici factae sint, opinionis qualis-
cunque causas in certis argumentis potissimum, et si haec nos de-
ficiunt demum in mera mentis suspicione et conjectura positas esse
volumus.

Frankius statuit 4) praeter primum sermonem omnes eodem
ordine scriptos esse, quo nunc leguntur, et suam sententiam his
argumentis tueri conatus est:

1.) Horatium tam pauca poemata vix temere et sine certa ratione
digessisse credi posse.

2.) Probabile fieri aut argumentum eum aut compositionis tempus
respexisse.

3.) Argumenti rationem habitam esse, neminem adhuc docuisse, nec
fore, qui doceat.

 

¹) Histoire de la vie et des poesies d' Horace. C. Canta de hoc libro sic
judicat: Non si potrebbe desiderare lavoro piu completo e piu noioso di quello
di Walckenaer. (Stor. della Letter. Latina p. 208)

2) Museum fur Philologie, herausgegeben von Welker und Ritschl. 4.
Iahrgang, pag. 114 ἀ 219.

³) Quaest. Hor. pag. 14.

⁴) Fast. Horat. p. 82.

 


..24-

satiras emisisset, non animadvertit. — F rankius' quidem satirae
quartae post tertiam locum assignavit, sed post annum 716„ quo
recitationes publi‹·ae ab Asinio Pollione sint institutae, ortam esse ⁷
negat, dicens: “ vix tanta cum contemptione hunc morem derisisset
si Pollionis commissiones, quae et oriebantur laudabili auctoris con-
silio et communi hominum doctorum plausu excipiebantur, Jam
invaluissent et publice quasi sancitae fuissent. „ Sed Kirchnerus ¹) in
Commentario ad Sat. IV. tales publicas recitationes jam ante Pol-
lionem in more fuisse et post saepius factas esse docuit. Cujus rei
exemplum dialogum de oratoribus, qui Tacito ascribitur, perlegenti
in capite 13. mihi occurrit, in quo Maternus Virgilium neque apud
divum Augustum gratia neque apud populum Romanum notitia
caruisse ita narrat: “Testes Augusti epistolae, testis ipse populus,
qui auditis in theatro Virgilii versibus surrexit universus et forte
praesentem spectantemque Virgilium veneratus est sic quasi Au-
gustum. „ Sed pergamus tandem ad finem nostrae commentationis:

Kirchnerus ex eo quod erat probandum, ipsam probationem
deduxit3 Frankii argumentatio ruit, quod falsis rationibus innititur;
‚Teuffelus argumento a silentio, valde infirmo, suam conatus est pro-
bare sententiam. Quae ergo explorata habemus, sunt haec: Satira
quarta secundam et tertiam (vide commentationem, quam de tertia
conscripsimus) secuta et proxime ante decimam est exarata. Quo
igitur anno decima. sit conscripta nunc quaeramus, quia fortasse
ex hac quaestione absoluta ad quartae aetatem determinandam
certi quid adferre poterimus.

 

Kirchnerus alias causas invenire non potuit, quibus permotus
Satiram decimam in annum 723. u. c. posset conferre, nisi quod
versum 44.: —- “ molle atque facetum -- Virgilio annuerunt gau-
dentes rure Camenae, „ non solum ad Bucolica sed etiam ad Geor-
gica a. 724. a Virgilio absoluta referendum esse judicavit. Certum
igitur inquit est, satiram decimam, si re vera haud multo post
quartam a. 722. exaratam composita est, primae anni 723. dimi-
diae parti esse assignandam. — Brevibus igitur quaestionem ab·
solvit, neque ego quaererem ultra, si mihi de anno 722. quartae

 

¹) V. Hor. Sat. ed. vol. 11. part. 1. p. 163.


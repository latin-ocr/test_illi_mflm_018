-22-

ineptias, quales heredipetae benevolantiae Fanni captandae causa
facere potuissent, silentio praeterire et potuisse et voluisse haud
negaverim.

Weichertus perhonorificum fuisse dicit, si cujus scripta in
privatis bibliothecis reponerentur. Sed quominus de privata biblio-
theca cogitaret, imaginis mentionem obstare ipse vidit, et ingenue
fatetur, se non esse assecutum, quo sensu Fannii admiratores
ejus capsas et imaginem detulissent. Etiam me in incerto haerere
quonam modo locum illum interpreter, hand ibo infitias, praesertim
cum Kirchneri argumentationem primo obtutu veram mihi visam,
admodum debilem esse invenerim. Is enim in praefatione editionis
suae sat. Hor. p. 14. docuit, locum nostrum ad bibliothecam a. 721.
ab Octaviano in porticu Octaviae conditam referendum esse suam-
que sententiam in commentario ad satiram probaturum esse pro-
misit. Laetus animo igitur me ad commentarium legendum contuli,
sperans sore, ut tandem verum inveniam. Sed multum me spes mea
fefellit. Sic enim rem probare vult, si quidem hoc est probare, ut
dicat: oum jam in praefatione satiram annum 722. antecedere
non potuisse probaverit, facili gradu se ad mentionem bibliothecae
ab Octaviano in porticu Octaviae conditae deferri! Deinde Melis-
sum quendam grammaticum bibliothecae ordinandae praepositum
fuisse narrat, qui nulla probabiliter dubitatione esset impeditus,
quominus Fanii vivi imaginem reciperet.

Idem Kirchnerus ex mentione causae Petilli a. 722. profligatae,
satiram ante eundem annum scribi non potuisse certo evinci con-
tendit. ¹)

Sed quamquam commentarium Kirchneri diligenter perlegi et
omneS, quos habui libros, ut unde annum causae illius eruisset
viderem, pervestigavi, nusquam, ne vestigium quidem temporis
potui invenire. Nisi igitur omnia me fallunt, hoc loco argumenta
ex iis, quae essent demonstranda, Kirchnerum petivisse apparet.
‚In hoc tamen mihi cum illo convenit, satiram quartam a decima
non nimis tempore posse distare, quia in utraque Petilli Capitolini
memorat causam (4. 94. sq., 10. 25. sq.) de cantore Hermogene (4.
73.; 10., l7. 80. 90.) et poeta Fannio contemptim loquitur. Deinde

¹) Vide praefat. pag. 15. .


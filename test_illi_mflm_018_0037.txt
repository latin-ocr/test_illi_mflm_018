-31-

scriptam esse diceret, non vidit Horatium rem “ omnibus et lippis
notam et tonsoribus „ descripsisse. Libenter igitur Frankio con-
cedo, non fuisse poetae metuendum, ne tam faceta perridiculae rei
pictura minus delectaret lectores post decennium et plures annos,
tamen dubito, num post decennium:

Proscripti Reyis Rupili pus atque venerumt
Hybrida quo pacto sit Persius ultus, opinor
Omnibus et limais notwm et tonsorwus esse.

Horatium scribere potuisse, ei concedere debeam. Idem Frankius
“ ironiam quandam et apathiam „ qua poeta Bruti mentionem fe-
cisset, in v. 33. seq.:

....... Per maynes, Brute, deos te
Oro, qm) reyes consueris tollere, cur non
Hune reyem juyulas? Operum hoc mihi crede, tuorum est.

invenit. Illam “ callidam ironiam „ etiam me fugisse haud ibo in-
fitias. Sed dolorem meum me ita fuisse hebetem, ut istam ‘⁴ calli-
dam ironiam ‚‚ non viderim, vehementer consolatur scholiastes
Cmquius, qui haec de Rupilio rege memoriae prodidit: “ Publius
Rupilius Rex Praenestinus, postquam a Praenestinis in exilium
missus est, in Attica (Spohnius recte emendavit in Africa. Conf.
Caesar B. civ. I. 31. Cic. pro Lig. 1. 3.) militavit sub Attio Va-
rio: deinde cum praeturam gereret, in triumviratu proscriptus ab
Augusto confugit ad Brutum, in cujus castris cum Horatio com-
milito, tulit aegre tribunum eum esse militum, generis ignobilitatem
ei saepe exprobrans; quare Horatius, ut se ulcisceretur, descri-
bit infacetum et arrogans ejus in jurgando cum Persio ingenium. „
Praeterea conferas velim carm. Π. 7. et ep. Ι. 20. 23. et Hora-
tium memoriae et nomini Bruti honorem semper habuisse invenies.
Meo jure igitur poetam haud multo post, quam Romam reversus
est, a. 713. satiram scripsisse contendo.

